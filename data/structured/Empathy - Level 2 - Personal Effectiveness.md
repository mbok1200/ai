


Для кого: для співробітників технічних спеціальностей рівня senior, для менеджерів від рівня middle- Для чого: Емпатія потрібна для того, щоб комунікувати зі світом, постійно оновлювати інформацію про те, що відбувається, і розуміти, коли треба надати допомогу. Якби ми не відчували емпатії, кожен робив би що хотів – у нас не працювали б жодні соціальні норми чи правила.

Методики розвитку емоційного інтелекту та емпатії Емоційний інтелект та здатність до емпатії можна розвивати у будь-якому віці. Емоційний інтелект (EQ) – це вміння розпізнавати емоції, як свої, так і оточуючих, і адекватно їх проживати.

Якщо ви не вмієте розпізнавати свої власні емоції, вам важко буде зрозуміти, що відчуває інша людина. Навряд чи буде доречним і своєчасним просити у начальника надбавки до зарплати в момент, коли він розгніван. Неможливо побудувати гармонійні відносини з людьми, якщо ви не можете розпізнавати емоції.

Для того, щоб блокувати емоції, людина витрачає велику кількість енергії, яку можна було б використовувати для досягнення поставлених цілей. Якщо емоції блокуються роками, виникає величезна напруга і страх їх висловлювати, а то «розірве» й буде соромно.

Емоційне напруження, яке виникає під час конфлікту від стримування агресії, не дозволяє ясно мислити, що заважає гідно вирішити конфлікт, не кажучи вже про те, щоб отримати вигоду з ситуації. Крайній ступінь придушення емоцій – це вже алекситимія. Цей термін описує психологічний стан, коли людина нездатна розрізняти і проявляти власні емоції. Пригнічена агресія і смуток стають причиною психосоматичних захворювань і іпохондрії. При алекситимії придушуються не тільки негативні, а й позитивні емоції – людина не здатна відчувати такі почуття, як радість або наснагу, що дуже часто призводить до депресії. Алекситимія – це також одна з причин зайвої ваги, коли людина замість проживання емоцій їх в буквальному сенсі «прожовує» разом з великою кількістю їжі.

Що ж з цим робити, запитаєте ви - гарна новина, EQ можна підвищувати. Поради для підвищення емоційного інтелекту: Прийміть тверде рішення, що ви хочете навчитись розрізняти емоції. Напишіть 10 раз про своє рішення. Прокричіть його. Побийте посуд, боксерську грушу, або розірвіть щось непотрібне на маленькі клаптики. Вкладіть в свої дії як можна більше емоційної енергії.

Поставте собі нагадування і не менше трьох разів на день задавайте собі питання: що я зараз відчуваю? Якщо вам поки важко розпізнавати емоції, запитайте себе: на яку емоцію це найбільше схоже? Збільшуйте свій словниковий запас назв емоційних переживань, що природним чином приведе до більш тонкого відчуття емоцій. Обов’язково використовуйте ці нові для вас слова в розмовній (і не тільки) мові. Наприклад, замість слова здивований, один раз кажіть: я здивований, другий – збентежений і т.п.

Розвивайте емпатію. Якщо ви рідко відчуваєте чужі емоції, ви цілком можете навчитися бути більш чутливим. При перегляді фільму пробуйте відчути емоції персонажів. Після деякої практики пробуйте відчути емоції оточуючих вас людей.

Намагайтесь при спілкуванні з людьми більше уваги приділяти озвученню того, що ви відчуваєте, не ображаючи при цьому оточуючих. Якщо Ви будете вивчати світ відчуттів і звертати на нього увагу, Ви почнете поступово змінюватися.

Найефективніші практики для розвитку емоційного інтелекту та емпатії як для роботи так і для життя. Практика уважності (Мindfulness) Уважність – це активний процес відмічання нових речей. Коли ви її практикуєте, то потрапляєте в теперішнє. Уважність робить практика чутливішим до контекстів та перспектив. Уважність веде до повноти життя в його зовнішніх і внутрішніх проявах.

У своєму реальному застосуванні практика уважності – це медитація, яка знайомить людину з можливостями її розуму та вчить повертати увагу у теперішній момент. В цьому моменті людина вчиться відстежувати тілесні реакції, розпізнавати неконтрольовані потоки емоцій та думок, керувати своєю увагою. Умисне направлення уваги на певний момент відбувається без оцінок та осуду. І в цей момент немає правильного чи неправильного способу думати про щось.

Складовою частиною емоційного інтелекту є розпізнавання власних емоцій та пов’язаних з ними думок і саме з нею в першу чергу працює практика уважності. Тому виправданим є твердження, що “Mindfulness”, як уважність та усвідомленість, становить базу емоційного інтелекту.

Тренуючи свою уважність та фокусуючи увагу на моменті тут і тепер, ми стаємо емоційно свідомішими. Усвідомлення своїх емоційних станів дозволяє розвивати здатність до контролю, керуванню та використанню своїх емоцій та почуттів. Вміння бути уважним до себе та власних станів разом із здатністю порівнювати та аналізувати дозволяють людині виявляти та розуміти емоції інших. Це проявляється у співчутливому піклуванні про оточуючих та здатності проявляти емпатію у стосунках. Легше відбувається встановлення та підтримання контакту з співрозмовниками та партнерами.

Із стану внутрішнього спокою, який розвивається на основі тривалого застосування технік медитації та практики уважності, людині легше оцінювати події, які нею сприймаються. Це значно підвищує здатність до творчості та критичного мислення, допомагає визнавати існування різних точок зору на ситуацію і, зрештою, вирішувати конфлікти.

Арт-терапія Арт-терапією називають особливу форму психотерапії, психокорекції та розвитку особистості, засновану на творчому самовираженні за допомогою різних видів мистецтва (живопис і малюнок, ліплення, музика, танець, театр). Арт-терапевт допомагає людині, використовуючи різні художні засоби, досягти ряду цілей – дослідження емоцій та почуттів, врегулювання конфліктів, покращення самоусвідомлення та самооцінки, моделювання позитивного психоемоційного стану, керування власною поведінкою та набуття соціальних навичок.

Особливо корисною є арт-терапія для тих людей, які мають складнощі із словесним вираженням своїх емоцій та почуттів. Наприклад, люди, які пережили травмуючі події. При цьому вдається обійти «цензуру» свідомості. Мовою символів людина встановлює контакт із власним підсвідомим і може виразити дійсно важливі для неї процеси.

Найважливішим механізмом терапевтичного впливу в арт-терапії є відреагування психотравмуючих ситуацій, яке відбувається в експресивній (створення художнього продукту), а не рефлексивній формі. Такий підхід стимулює досягнення клієнтом катарсису – вивільнення і позбавлення від негативного досвіду. Загалом арт-терапіє є інсайт-орієнтованим методом, використовуючи атмосферу довіри, високої толерантності і уваги до внутрішнього світу людини. Вона навчає давати соціально прийнятний вихід агресії та іншим негативним почуттям, та усвідомлювати думки і почуття, які зазвичай пригнічуються. Поступово розвивається здатність до саморегуляції.

Ненасильницьке спілкування Ненасильницьке спілкування (ННС) засновується на історичних принципах ненасильства (ahimsa) – природньому стані співчуття, коли у серці немає насильства. Цей метод було засновано доктором Маршалом Розенбергом на принципах відмови від насильства, які пропагували Ганді та Мартін Лютер Кінг молодший. Їхнє розуміння ненасильства полягає в тому, що.

Ненасильницьке спілкування починається з припущення, що всі ми є співчутливими від природи і що насильницькі стратегії – вербальні чи фізичні – становлять навчену поведінку і підтримуються пануючою культурою. У баченні ННС всі ми маємо ті ж самі основні людські потреби і що будь-яка поведінка є найкращою спробою/стратегією людини, спрямованою на задоволення основних людських потреб.

Ключові принципи та припущення Ненасильницького спілкування: Людські потреби є універсальними. Ми відрізняємось один від одного нашими стратегіями задоволення потреб. Конфлікти відбуваються на рівні стратегій, а не потреб.

Людська діяльність ґрунтується на потребах. Все, що ми говоримо чи робимо, виходить з мотивів задоволення наших потреб. Почуття є результатом потреб. Почуття є результатом визнання та уваги до того чи потребу було задоволено чи ні.

Природнє давання від серця. Становить невід’ємну частину людської природи. Ми радо робимо внесок у життя тих людей, кому природньо співчуваємо. Достатність. Навіть якщо в особистій ситуації здається, що чогось не вистачає, щоб задовольнити потреби всіх, все ж через діалог та контакт ми можемо задовольняти потреби у більш мирний спосіб.

Наголошуючи на важливості глибокого емпатійного слухання – як самого себе так і інших – ННС допомагає розкрити глибину людських меж, співчуття та прийняття того, що нам не під силу змінити. Немає потреби у  мові звинувачення, осуду чи домінування. Застосування практики глибокого емпатійного слухання власних почуттів та потреб та почуттів та потреб інших людей дає досвід глибокого задоволення від внеску у добробут кожного.

Ненасильницьке спілкування складається з чотирьох компонентів: Спостереження – що дійсно сталося в ситуації. Майстерність полягає у висловлюванні спостереження без суджень чи оцінок. Почуття – зазначення того, як почувається людина, яка спостерігає дію.

Потреби – називання потреб, пов’язаних із зазначеними почуттями. Прохання – не є вимогою (ми готові почути і прийняти відмову), реалістичне для виконання, стосується теперішнього моменту і демонструє, що ми зацікавлені у задоволенні потреб іншої людини так само як і наших власних (що ми хочемо, щоб відбулося зараз, що б покращило наше життя).

Відповідно до спостережень доктора Джона Готтмана, автора книги «Емоційний інтелект дитини. Практичний посібник для батьків», якщо батьки виявляють до своїх дітей співчуття та емпатію, допомагають їм справитись із негативними почуттями, то така взаємодія стає основою для засвоєння цінностей та виховання духовних людей. Таку взаємодію він позначив емоційним коучингом.

Процес емоційного коучингу також відображає суть Ненасильницького спілкування. Через спостереження, усвідомлення почуттів та потреб, вираження їх у формі прохання – ННС сприяє розвитку емоційного інтелекту (і багато в чому відображає його ключові компоненти), оскільки поглиблює стосунки у сім’ях та громадах.

## Казкотерапія Казкотерапія – це такий напрям практичної психології, який, використовуючи метафоричні ресурси казки, дозволяє людям розвивати самосвідомість і розбудовувати особливу взаємодію один з одним для їх подальшого активного життя.


Незважаючи на відносну новизну існуючого напрямку казкотерапії – близько 20 років – допомога людині словом є однією із найдревніших. Адже перші історії з’явились одночасно з появою мови. Через історії, казки передавались накопичені знання і досвід людства. Приклади почуттів, дій героїв, варіанти взаємодії між собою та із зовнішнім світом. Казкотерапія становить собою також систему виховання, яка дозволяє тонко і не дидактично формувати уявлення про базові життєві цінності.

Мова образів і символів, притаманна казкотерапії, є природньою для підсвідомого людини. Використовуючи символи, образи і метафори, казкотерапія завжди говорить про щось глибинно цінне для людини. Завдяки методикам казкотерапії відбувається визнання людиною того, що вона витісняла  і від чого відмовлялась. Тобто, розвивається її самосвідомість. Усе назване набуває ознак контрольованості, природнім чином інтегрується у реальний досвід людини. А отже, відбувається навчення саморегуляції. Приклади дій героїв та створення власних казок чи сюжетів допомагають розвинути соціальну чутливість та здатність до регулювання стосунків. Більше того, відбувається усвідомлення впливу автоматичних способів реагування та вироблення нових способів взаємодії із самим собою та зовнішнім світом.

## Дихальні практики Дихання є природним процесом в житті людини. Прожити без нього не можливо. Воно пов’язує духовний і фізичний стани. Саме дихання дозволяє зрозуміти нашу психіку. Недаремно, одна з перших рекомендацій в психотерапії стосується дихання. «Спостерігайте за Вашим диханням», «Дихайте». Рівномірне дихання змінює якість життя.


Дихальні вправи допомагають гармонізувати стосунки між тілом і душею. Всі дихальні практики захищають від стресу і допомагають зупинити шкідливий вплив, якщо він все ж стався. При хвилюванні дихання збивається, стає частим і неглибоким, може відбуватися мимовільна затримка дихання. За допомогою дихання напругу можна зняти за кілька хвилин. А отже, вийти зі стану емоційної перенаповненості та ідентифікувати свої емоції та почуття.

Звісно, емоції залишаються, але розвивається здатність їх опановувати та контролювати. Під час багатьох дихальних практик відбувається гіпервентиляція легень. І після незначного кисневого отруєння в кров викидаються ендорфіни. Відбувається покращення настрою.

Регулюючи дихання людина тренує різні групи дихальних м’язів, відбувається масаж внутрішніх органів, здійснюється рефлекторний вплив на діяльність мозку через задіяння нюхових та інших рецепторів. У процес дихання залучається нервова система, завдяки чому можна навчитися контролювати свій психоемоційний стан.

Зрештою, регулярне виконання дихальних вправ заспокоює розум, робить людину більш врівноваженою, оздоровлює легені, налагоджує нервову систему. Багато дихальних практиків відмічають, що після тренувань дихання з’являється енергія, покращується рівень життя, людина стає впевненішою в собі, досягає нових висот в особистому житті та кар’єрі.

Інструменти: йога, дихальна гімнастика, бодіфлекс, холотропне дихання та ін. Емоційний інтелект може розвиватися і «сам» – в родині, через живопис, мистецтво, літературу, гру, самоспостереження і ведення щоденників. Поступово і неочікувано. Із проходженням через катарсис і осяяння і без них. Всі ми різні. І кожен має власний шлях до себе. І, напевно, найкращими практиками розвитку емоційного інтелекту є досвід і саме життя.

Ми завжди можемо підібрати той метод, який є найдієвішим для нас. Головним орієнтиром тут є зміна ставлення до світу та якісні позитивні зміни у стосунках із самим собою та іншими людьми. Розвиток співчутливого та мирного сприйняття життя. У нас є емоції і почуття. І ми можемо бути інтелектуальними щодо них.

