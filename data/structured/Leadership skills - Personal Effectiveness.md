


Для кого: для всіх співробітників від рівня middle- Для чого розвиваємо ці навички: для того, щоб правильно орієнтуватись у складних ситуаціях, приймати правильні рішення і досягати цілей самому чи разом із командою, займати авторитетну позицію в команді.

Лідер — людина, яка грає в команді ключову роль, є для її членів авторитетом і вектором руху. Лідер не може бути зовнішнім або чужим по відношенню до своєї команди. Він — її невід'ємна частина. Він забезпечує досягнення як спільної мети, так і задоволення особистих потреб учасників спільноти.

Лідер вірить в те, що робить і говорить. Він упевнений, що може змінити світ і вміє транслювати свою віру так, щоб нею переймалися інші члени команди. Це не диво — це величезна робота над собою і незвичайні психологічні та інтелектуальні ресурси.

Є лідери формальні і неформальні. Перші частіше займають відповідну посаду (керівники, менеджери, TeamLead). Неформальним лідер стає завдяки своїм здібностям і авторитету. У колективі формальний і неформальний лідер не обов'язково одна людина.

Як визначити в собі лідерські якості? Пропонуємо десять ознак лідера. Оціни себе виходячи з цих характеристик. Раптом ти завжди був лідером, не усвідомлюючи цього! То ж загибай палець кожного разу, коли опис відповідає твоєму характеру.

Відкритий: ти не упереджений і вмієш слухати чужу думку. Порадник: оточуючі тебе люди часто просять поради і твоя точка зору цінна для них. Відповідальний: вмієш тримати слово, тому люди довіряють тобі.

Порядний: друзі легко розповідають тобі свої секрети, без побоювань, що ти їх розкажеш іншим. Працьовитий: показуєш своїм прикладом, що працювати потрібно не покладаючи рук. Цілеспрямований: віддаєш перевагу діям, а не обіцянкам.

Оптиміст: вмієш вселяти в інших впевненість, мотивувати до дії. Поважний: приймаєш людей такими, якими вони є. Вмієш знаходити в інших хороші сторони й цінувати їх. Дбайливий: турбуєшся не тільки про свій добробут, але і допомагаєш досягти успіху іншим.

Ентузіаст: поводишся впевнено і пропонуєш розв'язання проблеми першим. Якщо хоча б вісім пунктів про тебе, то ти можеш вважати себе природженим лідером. Якщо менше, не переймайся. Лідерські якості можна розвинути.

Кожна людина має той чи інший набір лідерських якостей. Багато з них можуть дрімати. Якщо ти поставив собі за мету бути справжнім лідером, то пора починати розвиватися в цьому напрямку. Як же розвивати лідерські якості?

Бути проактивним Привчи себе до думки, що ніхто крім тебе не відповідальний за події в твоєму житті. Головне правило – перестати скаржитися на проблеми і шукати шляхи їх вирішення. Наприклад, якщо тобі  не вистачає культурного дозвілля, запропонуй допомогу HR менеджеру в організації корпоративного заходу.

Брати на себе відповідальність Цитата «ми у відповіді за тих, кого приручили» повинна стати твоїм девізом. Частіше бери ініціативу у свої руки. Якщо організовуєш захід, продумай все до дрібниць: залучи помічників, знайди місце проведення, домовся про необхідне обладнання. І не відмовляйся від допомоги. А доручаючи комусь завдання, все одно будь готовий відповідати за результат сам.

Слухати й приймати критику Доведеться звикнути до критичних зауважень на свою адресу і навчитися адекватно на них реагувати. Лідер завжди готовий до змін, навіть якщо вони йдуть в розріз з його его. Не боятися нового

Лідеру постійно потрібно виходити із зони комфорту. Не бійся робити щось нове. Якщо у тебе, наприклад, немає досвіду в декоруванні залу, спробуй дізнатися все про це в інтернеті. Попроси поради у людей, які займаються подібним довше тебе.

Думати про інших Прислухайся до настроїв і сумнівів оточуючих, не забувай цікавитися у знайомих і друзів їх справами. Став інтереси інших людей на рівень зі своїми. Намагайся, щоб всі в компанії відчували себе потрібними. Так колектив згуртується навколо тебе, а ти зможеш реалізувати свої амбіції лідера.

Навіть якщо ти не плануєш брати на себе роль лідера, окремі його якості допоможуть тобі розширити горизонти. Так ти зможеш краще справлятися з негативними обставинами, здійснювати рішучі вчинки, коли це необхідно, і відстоювати свої права.

