


Для кого: для  співробітників технічних спеціальностей від рівня middle+, для менеджерів від рівня jun+
Для чого: Емпатія потрібна для того, щоб комунікувати зі світом, постійно оновлювати інформацію про те, що відбувається, і розуміти, коли треба надати допомогу. Якби ми не відчували емпатії, кожен робив би що хотів – у нас не працювали б жодні соціальні норми чи правила.
Емпатія
Емпатія – це здатність розуміти та відчути почуття інших людей, побачити світ з позиції іншої людини і скеровувати власну поведінку відповідно до цього. Емпатія – це коли не ставиш на перше місце тільки свій досвід та почуття, а намагаєшся зрозуміти інших і допомогти їм, чим можеш. Емпатія — це широке поняття, яке стосується когнітивних та емоційних реакцій людини на переживання іншого. Емпатія збільшує ймовірність допомагати іншим і виявляти співчуття.
Переваги емпатії у тому, що вона допомагає будувати і відновлювати стосунки. Така уважність дає змогу нашим близьким чи оточенню почуватися у безпеці, довірі, прийнятті і любові. З іншого боку, через співпереживання ми отримуємо навички кращої регуляції власних емоцій, що є особливо корисним і цінним, коли ми самі перебуваємо у стресових обставинах. Це зумовлює ще одну властивість емпатії – вона сприяє розвитку більш здорової і осмисленої поведінки.
Емпатія в роботі
Менеджери, які хочуть мати ефективних залучених співробітників, мають подбати про те, щоб встановити з ними теплі стосунки.
Співробітники, які не відчувають достатньої підтримки та турботи на роботі, мають нижчу залученість і знижену продуктивність на роботі.
Нові співробітники або стажери, які не почуваються залученими, мають великі шанси покинути роботу.
Емпатія необхідна для:
успішного розв’язання конфліктів
ефективної командної роботи
уміння слухати та приймати рішення в ситуації невизначеності
впровадження інновацій та позитивних соціальних змін
Питання, які ставить собі емпатична людина:
Як би я зараз почував себе на місці клієнта/колеги?
Якого ставлення від мене до себе хотів би клієнт/колега?
Як я відчував би себе, зіткнувшись із такою ж проблемою?
Як люди проявляють емпатію:
Використовують слова, що виражають розуміння ситуації та почуттів: я розумію вас; я розумію, що ви засмучені; я розумію, що ви хотіли зробити.
Поглиблюються у проблему клієнта/колеги, відчувають її й тому намагаються допомогти: я розумію ваше занепокоєння і докладу всіх зусиль, щоб допомогти вирішити цю проблему.
Вибудовують унікальний діалог для кожної людини замість спілкування зі скриптами або інструкціями.
Тонкий момент – емпатію неможливо підробити. Це вміння притаманне людині від народження, проте розвивається індивідуально, тому не всі люди однаково мають її. Натомість співробітник із розвиненою емпатією, швидше за все, буде найбільш продуктивним у забезпеченні лояльності клієнтів та колег.

