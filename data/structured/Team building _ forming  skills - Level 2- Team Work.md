


Для кого навички: для співробітників компанії рівня middle+/senior Для чого навичка: По-перше, це потужний інструмент ефективного досягнення цілей організації й реалізації поставлених всередині неї завдань.

По-друге, командна робота — це інструмент для особистісного та професійного зростання кожного співробітника, який є членом цієї команди Команда чи група людей – яка різниця? Для роботи над проєктами,  в одну групу може збиратись багато талановитих людей, проте на виході проєкт не обов’язково досягне успіху. Фахівці з проєктного менеджменту вважають, що сподіватись на те, що ваш проект досягне успіху, якщо ви зберете там найкращих людей – марно. Для досягнення успіху потрібно працювати над тим, щоб група людей стала командою.

У 1965 році американський психолог Брюс Такман запропонував модель розвитку груп. За замовленням Міністерства оборони США він досліджував тисячі команд. Військові хотіли зрозуміти, як будуть себе поводити екіпажі підводних човнів в автономному плаванні. Чи раптом не захоче хтось терміново звільнитись чи пред’явити “чорну мітку” капітану? На основі цих досліджень Такман запропонував свою модель, якою з вдячністю використовують ось уже не одне покоління керівників.

Модель розвитку груп Такмана – дуже хороша річ, яку повинен знати кожен менеджер. Отже, кожна група людей повинна пройти шлях з 5 стадій, щоб стати командою і досягти успіху: Формування Команда щойно познайомилась і всі надмірно ввічливі та приємні. На початку більшість із задоволенням починає щось нове та знайомиться з іншими членами команди.

Конфліктування Тут всі повертаються до реальності. Початкові почуття захоплення та потреби бути ввічливими, швидше за все, зникли і люди починають конфліктувати між собою. Завдання менеджера якомога швидше вирішити всі суперечки і перевести команду на наступний етап.

Нормування На цьому етапі люди починають помічати і цінувати сильні сторони своїх колег. Усі починають працювати як згуртований підрозділ і все стає добре. Майже… Виконання (Performing) На жаль, не всі команди переходять в цей стан – в стані норми людям комфортно і вони не хочуть прикладати додаткових зусиль. Якщо ж вам все таки повезло, то на цьому етапі всі члени команди впевнені в тому що роблять, вмотивовані та достатньо знайомі з проектом та командою і можуть працювати без нагляду. Усі знають кінцеву мету та впевнено рухаються до неї.

Завершення Як тільки проект закінчується, команда розпускається. Ця фаза іноді називається жалобою, тому що всі зблизилися і починають відчувати втрату. Як поводитись менеджеру на кожному з етапів? Формування

Слідкуйте за тим, щоб всі зрозуміли командні цілі, ролі, які вони повинні взяти на себе, та загальні правила поведінки Будьте готові до того, що навіть коли ви все проговорите, то багато людей матимуть різні тлумачення того, що домовлено

1:1 зустрічі будуть корисні, але там точно буде багато різних інтерпретацій щодо того, що саме було узгоджено. Доведеться повторювати по декілька разів та домовлятись заново. Конфліктування (Storming) На цьому етапі початкові почуття хвилювання та потреби бути ввічливими, швидше за все, вже зникли. І тут різні особистості можуть зіткнутись. Менеджер тут повинен бути директивним і сильним, але в той же час також і справедливим.

Як тільки розбіжності та звинувачення починаються, відразу зберіть команду разом, щоб розв'язувати всі проблеми та розбіжності. Команда потребує тісної співпраці з керівником на цьому етапі, і, можливо, люди повинні почути речі, які не завжди будуть їм приємні.

Обговорюйте речі максимально відкрито. Замовчувати конфлікти – не варіант, це тільки стримуватиме зближення команди в майбутньому. Нормування Тут назва говорить сама за себе. Після завершення етапу конфліктів люди починають помічати і цінувати сильні сторони своїх товаришів по команді. Усі роблять внесок і працюють як згуртований підрозділ.

На цій стадії керівник повинен змінювати директивний стиль управління на коучинговий. Проводьте час з людьми та пояснюйте їм їхню роль в колективі та завдання, які вони повинні виконувати. У той же час менеджер повинен мотивувати та челенджити команду взяти робити трохи більше своїх можливостей і брати більш складні завдання, бо тільки так можливий перехід на стадію Виконання (Performing).

Важливо знати, що не всі команди досягають цієї синергії і дуже багато команд залишаються на етапі нормування назавжди. Виконання (Performing) Етап, досягти якого мріють всі керівники та команди. На цьому етапі зароджується синергія і командна робота.

На цій стадії працівники впевнені в собі, вмотивовані та достатньо знайомі з проектом та командою для того, щоб працювати без нагляду. Всі знають, що робити і рухаються на повній швидкості до кінцевої мети.

Що ж робити менеджеру? Зробіть крок назад і дозвольте команді стати самоорганізованою. Будьте поруч і продовжуйте свою коучингову діяльність як з командою, так і з окремими людьми. Не бійтесь дозволити людям брати на себе лідерські ролі та віддавати частину своїх обов’язків.

Комунікуйте командні успіхи. Завершення У початковій версії моделі Такмана було 4 стадії, згодом була додана остання, але не менш важлива стадія – Завершення. Проект за своїм визначенням це активність, яка має початок і кінець. Як тільки проект закінчується, команду потрібно розпустити. В деякій літературі цю фазу іноді називають жалобою через те, що люди зблизились і відчувають сум через розпуск команди.

Як ж менеджеру зробити цей процес найменш болісним? Організуйте ретроспективу проекту – проаналізуйте, що було крутого за цей час та подякуйте один одному за хорошу командну роботу. Нагадайте, що на проекті життя не завершується та запропонуйте способи підтримувати зв’язок з іншими членами команди навіть після нього.

Гарно відсвяткуйте завершення спільної роботи – це обов’язково. Яку людину вважають токсичною Токсична людина — це будь-яка особа, яка негативно впливає на ваше життя чи проєкт. Після спілкування з «токсинами» з’являються негативні емоції: стрес, тривога, збентеження, почуття провини, відчуття власної нікчемності тощо.

Отже, в кожної команди є своя цінність. Токсичність передусім б’є по цінностях. Коли в команді перебуває людина, яка не викладається так, як інші, займається неробочими справами, уникає відповідальності, імітує бурхливу діяльність, ниє, ставить себе вище за інших, агресує, розпускає чутки, критикує, це демотивує інших. І якщо нічого не робити, наша кришталева куля почне вкриватися тріщинами й зрештою може розбитися.

Пригадаймо стандартні токсичні ситуації на роботі. Наприклад, людина завершила курси та влаштувалась у компанію на стажування. Підписала офер на певну компенсацію. Певна річ, її компенсацію розрахували за найнижчими ринковими цінами (оскільки немає досвіду). Спеціаліст виходить на роботу і за певний час починає всім навколо нити, що має дуже низьку зарплату. Що відбувається? Колеги починають або жаліти його, або думати: «А може, і моя зарплата не відповідає ринку і компанія мене не цінує». Врахуйте, що найчастіше такі працівники не прагнуть до поглиблення знань, додаткових активностей тощо.

Розглянемо інший приклад. Уявімо вже досвідченого програміста. В якийсь момент йому все набридло: і проєкт, і замовник. Але змінити нічого він/вона не може, оскільки квартира в кредиті. Тож щодня спеціаліст буде діставати всіх розмовами про те, як йому погано живеться. Змінювати щось він теж не має ні бажання, ні часу.

Рухаємось далі. Нерідко наші партнери не розуміють, чим саме ми займаємося на роботі, і думають, що більшість часу йде на кавусю, смузі та балачки. Тому, коли ви виснажені приходите додому, де немає жодної підтримки, хоч-не-хоч станете агресувати й потім зганяти злість на колег.

Хтось просто саботує процеси команди, не ходить на дейлі, запізнюється. Причина може бути як банальна: не цікаво, працівник не бачить у цьому жодної цінності, так і специфічна: особисті негаразди, коли людина закривається і хоче менше часу проводити серед колег.

А хтось обожнює обговорювати інших і розпускати чутки. Згадайте, як «прекрасно» довідуватися про себе щось нове в розмовах з колегами. А когось дратує оточення: люди, жарти тощо. Знайома ситуація, коли ви зробили каву, прийшли в опенспейс поговорити про життя кілька хвилин перед роботою і чуєте мегав’їдливий жарт у свій бік, після якого і працювати не хочеться? Саме таку історію розповіла колега. Після таких а-ля жартів вона весь день почувалася пригніченою і не могла перформити на 100%.

А як вам цілком «отруйні» люди? Які щодня бризкають отрутою на будь-яку новину, завдання чи коментар? Співробітники, яким у житті абсолютно нічого не приносить радості. Вони можуть бути гарними виконавцями, але працювати поруч із ними в емоційному плані — це справжня каторга.

Можуть бути ситуації, коли PМ не звертає увагу на команду. Займається лише операційкою, а саму команду і взаємозв’язки в ній ігнорує. Пропускає стендапи, спотворено передає важливу інформацію членам команди (одному повідомляє одну частинку інформації, іншому іншу, у результаті ніхто не бачить повної картини і змушений керуватися чутками). Тут ми взагалі отримаємо цілу команду «токсинів».

Про криву особистісного зростання Фішера Ще розгляньмо токсичність людини залежно від її розвитку як професіонала. Для цього подивимось на криву персонального розвитку Фішера. Це залежність емоцій від отриманого досвіду. Етапи:

Натхнення від новизни — період, коли ми ознайомлюємося з новим і смакуємо зміни, але ще не взялися до роботи. Згадайте себе, коли прийшли на нове місце праці. Поки ми шукаємо роботу, відчуваємо тривогу, але з кожною позитивною відповіддю рекрутера чи запрошенням на співбесіду або навіть офером настрій поліпшується. Коли вже підписали договір, але поки не почали реально працювати, все «дуже добре».

Навчання. Але виявляється, що в реальній роботі не все так солодко — там треба працювати! Там є звичайні проблеми та керівники, які вимагають результатів. Може бути, що технології виявились не такими, як в описі вакансії, архітектор з боку клієнта взагалі «нічого не шарить», а замість обіцяної команди із шести розробників, вам дали одного джуна. От і потихеньку емоційний стан псується.

Поява результатів. Наполегливий рух до результатів і завзятість дають плоди. Поступово тривога зменшується, ви набираєтесь досвіду, і емоційний фон поступово вирівнюється. Ви домовились з Architect, продали кілька смарт-фіч, команда розширюється, і все налагоджується.

Втрата інтересу. Коли людина довго перебуває в ролі експерта, їй усе приїдається, хочеться чогось нового. Згадайте себе після 2-3 років на проєкті. Викликів не відчуваєте і все знаєте. Вам стає нецікаво.

Життя — це коли ви переходите плавно від однієї до іншої описаної стадії. Але буває, що хтось застряє в перегинах кривої. Це називається «потрапити в пастку». Є кілька типів цих пасток. Перша пастка — «несправжній експерт»

Людина залишається на першому заломі кривої. Спробую описати таких людей: Енергійні, харизматичні, вміють бути переконливими. Красномовні, водночас самі можуть нічого не робити або ефект від їхньої діяльності дуже низький. Іноді ігнорують важливі завдання, натомість беруть у роботу низькопріоритетні. До прикладу, уже стадія фінального реліз-тестингу, а програміст документує тест-стратегію.

Критикують інших, ідеалізують себе. Вважають себе розумнішими за інших. Підкреслюють це всіма способами, мають власну думку з будь-якого питання. Негативно сприймають будь-яке вторгнення в особистий простір (мікроменеджмент).

Фахівці широкого профілю: знають усе потроху, але в жодній галузі не розбираються глибоко. Можуть програмувати багатьма мовами, але поверхово. Як з ними поводитися? Завантажити завданнями. Не пояснювати. Це марно, залишаться при своїй думці.

Оцінювати результат з позиції користі для клієнта. Як ми вже згадували, нам важливіший результат тестингу, а не документація. Вимагати високий результат, зважаючи на амбіції. Мало хвалити. Похвала за малозначущий результат тільки підливає масла у вогонь.

Друга пастка — «бідний родич» Виникає на другому перегині, коли в людини не з’являються результати. Бідний родич думає, що тому, хто став зрілим експертом і досяг професійних висот, просто пощастило. Як з ним поводитися?

Зрозуміти, які перемоги вагомі для цієї людини. Декомпозувати завдання так, щоб вона могла отримати результат. Це ті самі маленькі перемоги. Зворотний зв’язок для людини, що перебуває в ямі страждань, працює погано. Не потрібно ані жаліти такого співробітника, ані потурати його стражданням. І найголовніше — не робити роботу замість нього.

Давати можливість людині самій шукати відповіді на запитання. Тобто ставити певні межі: наприклад, тиждень відповідати на всі її запитання, наступного тижня відповідати тричі на день і так далі. Обов’язково перевіряти, чи людина самостійно пробувала знайти відповідь.

Третя пастка — «самотній вовк» Людина на третьому перегині. Команда їй не потрібна. «Вовк-одинак» думає про оточення в негативному ключі: «Всі набридли, навколо тільки ідіоти, які нічого не розуміють», «Якщо хочеш зробити роботу, зроби це сам». Ревно ставиться до дрібниць, які зробив він. Орієнтований на себе, тільки на свою зону відповідальності, на власний розвиток та інтереси. Може грубіянити навколишнім.

Чи були у вас ситуації, коли в колективі є технічий лід, якого побоюються всі співробітники? Так, він відповість на будь-яке запитання, але після спілкування з ним залишиться осад. Як поводитися? У роботі з такими людьми головний інструмент — 360°, Performance review і зворотний зв’язок.

Часто людина перетворюється на самотнього вовка в оточенні тих, хто не прагне розвитку. Охарактеризуємо їх одним реченням: «Мені ок моя зарплата, я не буду витрачати свій час на вивчення чогось нового». Це як червона ганчірка для нашого вовка. Дайте йому команду, де люди прагнуть розвитку — і ви швидко побачите зміни!

Четверта пастка — отруйний старший брат Людина на кінці кривої. Найчастіше це співробітник, який довго працює в компанії, який колись міг бути експертом, діяльним і корисним для організації, але це було давно. А тепер робота його не мотивує, йому все набридло. Змінювати спеціаліст нічого не хоче і знаходить себе в тому, що вчить життю інших.

Які вони? Уважні аж до нав’язливості, прагнуть до гіперопіки. «Харчуються» чужими емоціями. Дають багато порад і із задоволенням спілкуються не по роботі. Пліткують, рекомендують, кого слухати, а кого ні.

Як допомогти цим людям? Не звинувачувати. Виводити на чисту воду марно, мало того, це призведе до агресії. Зворотний зв’язок і рефлексія не спрацюють, а тільки викличуть насмішки. Вибити звичний ґрунт з-під ніг! Людина сама не може зробити крок до змін, то підштовхніть її та отримайте фантастичні результати! У неї багато досвіду, аби поставити процеси з нуля і налагодити все.

Ізолювати від командної роботи (що є гіршим варіантом, та все ж). Можливо, переведіть на індивідуальний проєкт тощо. П’ята пастка — «мавпа з гранатою в руках» Як і отруйний брат, цей тип у кінці кривої, але в діаметрально-протилежній площині.

Найчастіше це управлінці. Навіть успішні. Просто в якийсь момент щось пішло не так. Занадто увірували у свої сили. Їх охоплює відчуття абсолютної правоти, людина міркує так: «Це все створено завдяки мені, це все моє. У мене найбільші ресурси, які здобув я, а значить, все, що роблю — правильно». Вони не чують грамотних порад (навіть якщо не є експертами в певній галузі).

6 порад як перестати бути токсичним людиною: Токсичні люди, як правило, це люди у яких викривлене поняття любові (якщо воно взагалі є). Прийміть просту істину, що яким би жорстоким вам не здавався світ, з усіма неприємностями – все ж чаша життя наполовину заповнена любов’ю. Ні, любов це не приниження, не підпорядкування і не слабкість. Любов це чиста квінтесенція життя, яка допомагає стримувати баланс між добром і злом, світлом і темрявою Якби її не було, все було б набагато гірше, ніж є зараз. Подолайте свою зарозумілість, ніхто не ідеальний, навчитеся прощати людям їх не досконалість і прийміть все як є.

Заздрість – дуже погана якість. У будь-якому випадку почуття заздрості не несе ніякої користі для вас. Однокласник на дорогій машині, сусіди багаті, той сильніше, там краще і т.д. Навіщо витрачати свої ресурси на всі ці отруйні думки? Я не змушую вас одягати маску радості, насильно милим все одно не будеш, але чому б вам не зайнятися собою коханим? Адже в основі заздрості лежить саме комплекси неповноцінності, усвідомлення своєї ущербності і т.д. Займіться роботою над собою, пошуками своєї справи, своїх достоїнств, з якими ви зможете відчувати себе цілісним. Якщо все, що з себе представляє людина оцінюється в папірцях і речах, то це напевно дуже нещасна людина, так як по суті він пустушка. Живіть внутрішнім світом, розвивайтеся інтелектуально і духовно, ви побачите як марні всі видимі скарби в порівнянні з безмірною джерелу вашого розуму і душі.

Поважати інших – це значить поважати себе. Виявляючи ненависть, агресію, презирство до людини, лише за його зовнішній вигляд або колір шкіри, рівень життя і т.д., ви лише показуєте свою обмеженість. Чи вважаєте себе достойніший, краще, «багатше»? Покажіть це своїм прикладом. Ви висуваєте претензії до людей і світу, але що особисто ви зробили, що б щось змінити? Ви засуджуєте п’яниць, жебраків, людей похилого віку, аморальність, не поважаєте тих і інших – але що ви зробили, щоб ці люди змінили себе ?! Ви наївно вважаєте, що від вас нічого не залежить, але ми живемо в суспільстві і ви його частина. Поважайте вибір інших людей, вмійте вислухати, подайте руку допомоги в біді Ось що таке сильна людина!

