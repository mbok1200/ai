


Для кого навички: для співробітників компанії від рівня middle- Для чого навичка: По-перше, це потужний інструмент ефективного досягнення цілей організації й реалізації поставлених всередині неї завдань.

По-друге, командна робота — це інструмент для особистісного та професійного зростання кожного співробітника, який є членом цієї команди Team building / forming - це спосіб для керівників або менеджерів (тім лідів) з окремих професіоналів створити команду, яка орієнтована на досягнення спільних цілей.

Тімбілдинг, або командотворення — термін, що часто використовується в контексті бізнесу й може бути застосованим до широкого діапазону дій для створення та підвищення ефективності роботи команди. На сьогодні тімбілдинг є однією з перспективних моделей корпоративного менеджменту, що забезпечує повноцінний розвиток компанії, та одним з найефективніших інструментів управління персоналом.

Побудова команди спрямована на створення груп рівноправних фахівців різної спеціалізації, які спільно несуть відповідальність за результати своєї діяльності й на рівних засадах здійснюють розподіл праці в команді.

Складові процесу командотворення 1. Формування й розвиток навичок командної роботи (team skills), які є основою системи впровадження командного менеджменту. Сюди входять такі навички: гармонізація спільної мети з особистими цілями;

прийняття відповідальності за результат команди; ситуаційне лідерство (лідерство під завдання) й гнучка зміна стилю відповідно до особливостей завдання; конструктивна взаємодія та самоврядування; прийняття єдиного командного рішення й узгодження його з членами команди.

## Формування командного духу, що характеризують неформальне ставлення співробітників до колег й організації. Розвиток командного духу — це комплекс заходів, спрямованих на: посилення почуття згуртованості, формування стійкого відчуття «ми»;


розвиток довіри між співробітниками, розуміння та прийняття індивідуальних особливостей одне одного; створення мотивації на спільну діяльність; створення досвіду високоефективних спільних дій; підвищення неформального авторитету керівників;

розвиток лояльності учасників програми у ставленні до організації. 3. Формування команди — механічні дії з підбору, оптимізації структури команди й функціонально-рольового розподілу: ефективне використання сильних сторін складу команди;

розподіл ролей в команді для оптимального досягнення результатів; формування нової структури внаслідок злиття, поглинення або реструктуризації підприємства; створення робочої атмосфери під час формування проектних команд;

налагодження горизонтальних зв'язків усередині колективу, регіональних підрозділів. У сфері управління персоналом під цим терміном розуміють короткий (від 2 годин до 3 днів) захід щодо поліпшення роботи в команді: корпоративні програми, мотузковий курс, корпоративні свята, корпоративне волонтерство й корпоративна благодійність. Побічно під категорію заходів, які приводять до ефекту командотворення належать також святкування дня народження співробітників, дня народження компанії, Нового року. Одним з ефектів таких заходів стає загальна згуртованість колективу, що є складовою роботи з командним духом.

Внутрішньо колективний процес Також під командотворенням розуміють внутрішньо колективний процес, який спрямований на підвищення згуртованості колективу на основі загальних цінностей та уявлень. Ставить перед собою такі цілі:

формування навичок успішної взаємодії членів команди в різних ситуаціях; підвищення рівня особистої відповідальності за результат; перехід зі стану конкуренції до співпраці; підвищення рівня довіри й турботи між членами команди;

переведення уваги учасника із себе на команду; підвищення командного духу, отримання заряду позитивного настрою; просування команди на лідируючі позиції турніру. Що таке командна робота і як вона відрізняється від простої взаємодії між людьми

Команда — це термін, яким позначають невеликі групи (від 3 до 12 осіб), що мають яскраво виражену цільову спрямованість і інтенсивну взаємодію між членами групи. Це певна спільна та цілеспрямована робота групи фахівців, які працюють за заздалегідь встановленим правилам.

Найпростіший приклад з історії: команда — це військо, кожна дія якого націлена на перемогу над противником. У війську всі воїни діють злагоджено, продумано і з опорою на спільну мету. Краще зрозуміти суть командної роботи можна, виділивши її головні риси:

спільна робота: команда — це не сума окремих частин, а єдине ціле — певна структурована група людей, кожен член якої взаємодоповнює іншого; продумане позиціювання кожного з її учасників. Тобто, кожен з членів цієї групи розуміє всю повноту ситуації і обізнаний в стратегічних цілях, має закріплений за ним ряд завдань і несе відповідальність за виконання кожного з них;

комунікація: в команді кожен учасник відвертий і чесний з іншими, готовий вирішувати конфлікти ще на етапі їх зародження; автономія: кожна команда — автономна частина в структурі будь-якої організації. У неї є ряд продуманих способів взаємодії з керівними інстанціями і іншими командами, але вони не мають ніякого впливу на процеси, які відбуваються саме в цій групі;

синергія: ефект від спільної роботи команди якісно перевершує ефект від роботи окремих людей. Тобто, спільна робота фахівців може в сумі дати набагато більше, ніж результати їх роботи поодинці. Таким чином, ми бачимо, що командна робота — це не просте взаємовідношення між людьми, які працюють в одній організації або над одним проєктом. Командна робота — це діяльність групи людей, яка зосереджена на розв'язання конкретної задачі. Команда — це є окрема «одиниця» в механізмі функціонування організації.

Токсичність в команді При командотворенні потрібно розуміти, що навіть один токсичний співробітник може неабияк зашкодити роботі всього колективу, тож для менеджера надзвичайно важливо виявляти таких підлеглих, спілкуватись one2one з ними для виявлення причин токсичності, давати конструктивний фідбек для того, щоб спрямувати фокус колеги на проблему токсичності. Розпочинаючи пошук, слід усвідомити: токсичний не означає непрофесійний. Насправді часто токсичними виявляються саме фахівці своєї справи, які виконують професійні обов’язки на рівні або й краще за інших. Токсичність – це не про хард-скілс, а про софт-скілс, тобто про емоції, ставлення до роботи та колег. Звертайте увагу саме на це.

Портрет токсичного працівника Токсичними стають не відразу. Найчастіше в команду приходить самовпевнена та цілеспрямована людина, що сумлінно виконує свої обов'язки. Проте за якийсь час вона втрачає інтерес до роботи, і її починає дратувати все – від буденних справ до спілкування з колегами. Та попри це, такий працівник не звільняється, а створює навколо себе токсичну дратівливу атмосферу. І тут починається: постійні скарги на колег і роботу, незадоволення умовами праці та своїми обов'язками, песимістичний, абсолютно немотивований настрій. Так він поводиться не один раз, під впливом якоїсь причини, а системно.

Типові моделі поведінки токсичної людини: агресивно реагує на речі й події; песимістично налаштовує оточення; пліткує й обговорює колег; дискримінує й принижує через расову, релігійну або іншу приналежність;

абсолютно не вважає за потрібне дотримуватися дисципліни; не має авторитетів; маніпулює колегами й роздмухує конфлікти. Як виявити токсичну людину Є ситуації, в яких токсичні працівники найчастіше себе проявляють. Наведемо 5 типових.

Конфлікти. «Конфліктні ситуації – це те, що токсичні люди люблять понад усе. Вони їх провокують, розпочинають, активно беруть у них участь і ніколи не закінчують. Компроміси точно не для таких співробітників. Навіть якщо аргументи скінчилися й зрозуміло, що позиція програшна, вони нізащо не визнають поразку: переходитимуть на особистості, використовуватимуть конфліктогени, грюкатимуть дверима.

Маніпуляції. «Запам’ятайте: токсичний дорівнює маніпулятору. Щоб досягти бажаного, токсичні працівники нерідко застосовують брудні прийоми». Найчастіші маніпуляції: позиція жертви: всі проти мене, я завжди терплю, поступіться хоч раз;

маскування своїх інтересів під потреби колег: такі люди часто використовують інших, звалюючи на них марудну або нецікаву роботу; пасивна агресія: образитися й ігнорувати, коли щось не по-їхньому, хоч і дитячий прийом, але спрацьовує на роботі.

Плітки. Люблять, вміють, практикують. Особливо подобається пащекувати про тих, хто їм колись не догодив. І зазвичай це не безневинні теревені за чашкою чаю, а справжнє копирсання в брудній білизні. На язик токсичному колезі краще не потрапляти, тому колектив остерігається таких людей.

Мотивація. «Головна мотивація токсичного працівника – власний зиск. Профіт компанії, відділу й навіть близького колеги його не турбує. І хоча такі співробітники, звісно ж, не волатимуть про свою байдужість у гучномовець, за їхньою поведінкою це легко простежується».

До інновацій такі колеги ставляться вороже: «навіщо це нам», «нічого не зміниться», «нам такого не треба». Дискримінація. «Часто токсичні люди зневажають менш статусних осіб, соціально незахищених верств населення (або вдають, що їх не існує, або засуджують), виявляють національні чи расові упередження. В них погано сформовані такі якості, як толерантність, співчуття, розуміння й інтерес до альтернативних способів мислення».

Що робити менеджеру з токсичними колегами Звичайно, працювати з токсичним підлеглим або з колегою дуже непросто. Проте якщо ви не виявили таку людину ще на етапі співбесіди, звільняти її одразу експерти не рекомендують. Потрібно спробувати виправити ситуацію й повернути кваліфікованого працівника до нормального стану, а колектив – до дружньої атмосфери.

Ваші дії як менеджера: завантажте підлеглих роботою так, щоб у них не було часу на зайві маніпуляції й балачки; покращуйте внутрішню атмосферу в колективі різноманітними тренінгами, тимбілдингами, квестами, виїздами на природу тощо. Робіть це регулярно;

проявляйте емоції, залишаючись спокійним, обов'язково поговоріть із підлеглим відкрито, поділіться вашими спостереженнями і запропонуйте підтримку чи допомогу. Часто навіть розмова допомагає виправити ситуацію. В цьому допоможуть one2one зустрічі.

якщо всі ваші дії не допомагають, токсичність зростає, то з такою людиною необхідно прощатись, тому що ця токсичність впливатиме все більше й більше на решту колег, що призведе де проблем в команді та проекті.

Поради тим, хто працює з токсичним людьми: спілкуйтеся лише по роботі; будьте толерантними і не провокуйте; вмійте відмовляти, якщо бачите прояв маніпуляції; дистанціюйтесь і сприймайте людей такими, якими вони є, зайві нерви вам ні до чого.

